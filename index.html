<!DOCTYPE html>
<html lang="pl">
<head>
    <meta charset="UTF-8">
    <title>Nic</title>
    <link rel="preconnect" href="https://fonts.gstatic.com">
    <link rel="stylesheet" href="css/style.css">
    <meta name="viewport" content="width=device-width, initial-scale=1.0">
</head>
<body>
    <header class="splash">
        <div class="splash-inner">
            <div class="container">
                <h1 class="page-title">Nic dwa razy</h1>
                <h4 class="page-subtitle">Wisława Szymborska</h4>
            </div>
        </div>
    </header>
    <section class="poem">
        <p>Nic dwa razy się nie zdarza<br>
            i nie zdarzy. Z tej przyczyny<br>
            zrodziliśmy się bez wprawy<br>
            i pomrzemy bez rutyny.
        </p>
        <p>Choćbyśmy uczniami byli<br>
            najtępszymi w szkole świata,<br>
            nie będziemy repetować<br>
            żadnej zimy ani lata.
        </p>
        <p>Żaden dzień się nie powtórzy,<br>
            nie ma dwóch podobnych nocy,<br>
            dwóch tych samych pocałunków,<br>
            dwóch jednakich spojrzeń w oczy.
        </p>
        <p>Wczoraj, kiedy twoje imię<br>
            ktoś wymówił przy mnie głośno,<br>
            tak mi było, jakby róża<br>
            przez otwarte wpadła okno.
        </p>
        <p>Dziś, kiedy jesteśmy razem,<br>
            odwróciłam twarz ku ścianie.<br>
            Róża? Jak wygląda róża?<br>
            Czy to kwiat? A może kamień?
        </p>
        <p>Czemu ty się, zła godzino,<br>
            z niepotrzebnym mieszasz lękiem?<br>
            Jesteś - a więc musisz minąć.<br>
            Miniesz - a więc to jest piękne.
        </p>
        <p>Uśmiechnięci, współobjęci<br>
            spróbujemy szukać zgody,<br>
            choć różnimy się od siebie<br>
            jak dwie krople czystej wody.
        </p>
    </section>
    <footer class="page-footer">
       <p>Wisława Szymborska: <br>
            Nic dwa razy. Wybór wierszy. <br>
            1997</p>
    </footer>
  
</body>
</html>